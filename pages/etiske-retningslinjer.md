---
layout: page
title: Etiske Retningslinjer for Fagutvalget
permalink: /varsling/etiske-retningslinjer
modeline: " vim: set spl=nb: "
---

# Etiske retningslinjer for {{ site.full_name }}

De etiske retningslinjene bygger på foreningens verdigrunnlag, vedtekter og retningslinjer. De etiske retningslinjene skal være en sammensetning av foreningenes etiske praksis og skal overholdes av alle medlemmer av foreningen. Styret har ansvaret for å gjennomgå de etiske retningslinjene hvert semester og oppdatere ved behov.

Alle som blir valgt skal signere på retningslinjene når de tiltrer sine verv, og retningslinjene skal være lett tilgjengelig for alle medlemmene. Brudd på de etiske retningslinjene skal meldes til leder eller nestleder, og kan medføre sanksjoner etter vurdering av bl.a. alvorlighetsgrad.

1. Likeverd og inkludering

    Alle medlemmer av foreningen skal vise respekt for alle mennesker, uavhengig av alder, etnisitet, kjønn, kjønnsidentitet og kjønnsuttrykk, seksuell orientering, religion, livssyn, politisk overbevisning eller funksjonsgrad. Foreningen tillater ingen form for diskriminering, rasisme, trakassering eller mobbing.

2. Respekt for andres integritet og grenser

    Foreningen skal være en trygg organisasjon hvor den enkeltes integritet og grenser respekteres. Seksuell trakassering, seksuell overskridende atferd og seksuelle overgrep aksepteres ikke. Alle medlemmer må til enhver tid kjenne til og følge de etiske retningslinjene, som vedtas av styret.

3. Rolleforståelse

    Alle styremedlemmer skal være bevisst den makt og påvirkningskraft de har i relasjon til andre både i og utenfor foreningen, og ikke misbruke den tillit de har i kraft av sitt verv. Medlemmer skal ikke utsette seg selv eller andre for fare når de opptrer på vegne av foreningen.

4. Habilitet

    Enhver som deltar i behandlingen av en sak i et beslutningsdyktig organ i foreningen skal selv vurdere sin habilitet i saken. Dersom man enten selv har egeninteresse eller har et nært slektskap eller forhold til noen av partene med egeninteresse i utfallet av saken, er man inhabil og skal ikke delta i behandling av saken.

5. Habilitet i varslingssaker

    Ved behandling av varslingssaker skal et varslingsutvalg bestå av personer som ikke er personlig involvert i saken. Før man begynner behandlingen av en varslingssak skal varslingsutvalget i samarbeid vurdere utvalgets habilitet. Dersom noen i et varslingsutvalg vurderes inhabil skal personen straks erstattes med en habil person. (Se eget dokument med [rutiner for behandling varslingssaker](/varsler/handtering-av-varslingssaker).)

6. Representasjon

    Medlemmer som representerer foreningen, er ansvarlige for å opprettholde tilliten og omdømmet til foreningen. Alle medlemmer av foreningen forplikter seg til å legge til rette for gode samarbeid og positive opplevelser når de representerer foreningen internt og eksternt. Foreningen skal etterstrebe en høy etisk standard.

7. Økonomisk ansvarlighet

    Alt arbeid skal likevel utføres uten uærlighet, uredelige hensikter eller korrupsjon. Det skal utvises ansvarlighet ved foreningens drift og forvaltningen av foreningens økonomiske midler. Alle med verv i foreningen plikter å gjøre seg kjent med de til enhver tid gjeldende vedtekter og regler for økonomi og forvaltning tilknyttet sitt verv.

8. Åpenhet og fortrolighet

    Foreningen skal utvise åpenhet i vedtak og prosesser. Protokoller, referat og vedtak skal som hovedregel være tilgjengelig for alle medlemmene i foreningen. Når et organ behandler saker som inneholder sensitiv informasjon, kan organet vedta taushetsplikt for å sikre sakens fortrolighet.

## Brudd på retningslinjene

Brudd på de etiske retningslinjene skal meldes til foreningens styre, og kan medføre sanksjoner etter vurdering av bl.a. alvorlighetsgrad. Klager på eventuelle sanksjoner rettes til foreningens klageinstans. Mindre brudd kan sanksjoneres med muntlig eller skriftlig advarsel, utestengelse fra arrangementer eller oppfordring om å fratre sitt verv. Alvorlige brudd kan sanksjoneres med suspensjon eller eksklusjon. Dersom foreningen trenger bistand med behandling av en sak, kan de forespørre hjelp fra SiO Foreninger.

---

## Bekreftelse på lest og forstått skjema

Jeg ____________________________________ ved {{ site.full_name }} bekrefter herved å ha lest og forstått innholdet i foreningens etiske retningslinjer og plikter meg til å følge disse. Jeg forplikter meg til å sette meg inn i regler som følger med min rolle/mitt verv og generelt sett strebe etter å opptre på en etisk forsvarlig måte.

Jeg er også kjent med min plikt til å varsle om kritikkverdige forhold og at jeg ikke skal dele fortrolig informasjon utad.

<div style="margin-top: 20px;">
    <span style="display:inline-block; width: 300px; border-bottom: 1px solid black; margin-right: 20px;">Sted/Dato</span>
    <span style="display:inline-block; width: 300px; border-bottom: 1px solid black;">Signatur</span>
</div>
