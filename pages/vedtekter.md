---
layout: page
title: Vedtekter
permalink: /vedtekter/
modeline: " vim: set spl=nb: "
---

# Vedtekter

Endringer vedtatt på felles generalforsamling for foreninger ved IFI 14.03.2025

---

#### **Definisjoner**

En IFI-student defineres som en programstudent ved IFI v/UiO, eller en student som tar et eller flere fag med emnekode som starter med IN- v/UiO.

#### **§1 Formål**

1. {{ site.full_name }}, heretter referert til som “FUI”, har
   til formål å ivareta og fremme interessene til studentene ved Institutt for
   informatikk ved Universitet i Oslo, heretter referert til som “IFI”. Dette inkluderer, men er ikke begrenset
   til, faglig og sosiale forhold opp mot instituttets ledelse, fakultetet og
   Universitetet i Oslo, herretter referert til som “UiO”.

#### **§2 Styret**

1. Styret består av 8-13 personer.
2. Styret skal bestå av Leder, Nestleder og Økonomiansvarlig. Samme person kan ikke inneha mer enn ett av disse vervene. Andre roller kan opprettes av styret ved behov.
3. Hvis komposisjonen av styret ikke følger §2.1 og §2.2 skal det prøves løst ved etterfylling innen neste styremøte. Hvis det ikke løses må det kalles inn til ekstraordinær generalforsamling.
4. Leder alene, og to styremedlemmer i fellesskap har signaturrett.
5. Styret er vedtaksdyktig når minst halvparten av medlemmene er til stede.
6. Styrevedtak fattes ved simpelt flertall.
7. Styret har myndighet til å oppnevne studentrepresentanter for å fylle ubesatte studentposisjoner i organer ved IFI.
8. Et styremedlem kan fratre sitt verv i styret før periodens slutt. Dersom leder fratrer sitt verv vil nestleder ta over rollen som fungerende leder frem til neste generalforsamling, hvor ny leder velges. Dersom nestleder eller økonomiansvarlig fratrer vervet sitt kan styret internkonstituere vervet på et styremøte. Medlemmet innehar rollen til neste generalforsamling.
9. Styret har mulighet til å etterfylle styremedlemmer.
10. Dersom et styremedlem har vært fraværende uten å ha meldt fravær fra tre påfølgende ordinære møter, kan det miste sin plass som styremedlem ved vedtak på et ordinært møte.
11. Dersom et styremedlem bryter vedtektene eller på noen måte er uskikket til å sitte i styret kan det miste sin status som styremedlem ved vedtak på generalforsamling.
12. Det stilles krav til at enhver som sitter i styret er programstudent ved IFI

#### **§3 Etikk og varsling**

1. Foreningen skal så langt det er mulig vurdere miljømessige og etiske hensyn i planleggingen av aktiviteter.
2. Skjer kritikkverdige forhold i foreningen eller under foreningens arrangementer så kan dette varsles i henhold til varslingsrutiner.
3. Foreningen skal ha en oppdatert varslingsplakat, varslingsrutiner og etiske retningslinjer som alle medlemmer skal være kjent med.
4. I tillegg må dere ha en paragraf om sanksjoner slik at det kort er beskrevet hva som kan bli konsekvensene ved brudd på vedtekter eller retningslinjer.

#### **§4 Sanksjoner**

1. Ved brudd på norsk lov, foreningens vedtekter eller retningslinjer kan styret ilegge sanksjoner mot det aktuelle medlemmet.
2. Sanksjoner kan inkludere, men er ikke begrenset til, advarsler, midlertidig suspensjon av medlemsrettigheter, eller i alvorlige tilfeller, eksklusjon fra foreningen.
3. Alle sanksjoner skal besluttes av styret med et kvalifisert flertall på minst to tredjedeler.
4. Vedtak av sanksjoner kan ankes til styret for ny behandling av saken.

#### **§5 Generalforsamling**

1. Generalforsamlingen er foreningens høyeste organ. Den er beslutningsdyktig når minst 25 IFI-studenter er til stede.
2. Styret kaller inn til generalforsamling. Innkallingen skal komme minmum to uker før ordinær generalforsamling, og minnimum en uke før for ekstraordinær generalforsamling
3. Ekstraordinær generalforsamling avholdes når styret, eller når minst 25 IFI-studenter ved skriftlig krav krever dette.
4. Ordinær generalforsamling avholdes i begynnelsen av hvert semester. De nyvalgte tiltrer umiddelbart.
5. Forslag til vedtektsendringer og andre saker som ønskes tatt opp på generalforsamling skal være styret i hende minimum 48 timer før generalforsamlingen.
6. Forslag til vedtektsendring skal behandles på generalforsamling, og må få 2⁄3 flertall blant de fremmøtte for å bli vedtatt
7. Enhver IFI-student kan på generalforsamlingen foreslå å ta opp saker utenom den oppsatte dagsorden. Generalforsamlingen kan ikke fatte vedtak i slike saker.

#### **§6 Valg**

1. Valgbare til styret er alle programstudenter ved IFI.
2. Styremedlemmer skal velges på generalforsamling, unntaket er ved etterfylling.
3. Alle verv varer i to semestere, untatt ved etterfylling hvor man sitter til neste ordinære generalforsamling

#### **§7 Mistillit**

1. IFI-studenter kan fremme mistillitsforslag mot styremedlemmer og andre tillitsvalgte som er valgt i henhold til §4 eller som er etterfylt jamfør §2.8
2. Slike forslag skal behandles på generalforsamling, og må være fremmet minst 48 timer i forveien.
3. Mistillitsforslag vedtas med 2⁄3 flertall
4. Dersom et mistillitsforslag blir vedtatt kan generalforsamlingen vedta å holde nyvalg for vervet med periode frem til neste ordinære generalforsamling.

#### **§8 Oppløsning**

1. Forslag om å oppløse FUI skal vedtas ved ¾ flertall blant de fremmøtte
   stemmeberettigede på to påfølgende ordinære generalforsamlinger.
2. Ved oppløsning skal FUIs økonomiske midler og eiendeler overføres til
   IFI. Disse midlene skal øremerkes et nytt utvalg ved IFI slik som definert i [universitets- og høyskoleloven §10-11](https://lovdata.no/lov/2024-03-08-9/§10-11) og [Retningslinjene for studentmedvirkning ved UiO](https://www.uio.no/om/regelverk/studier/studentmedvirkning/).
