---
layout: page
title: Vedtekter
permalink: /varsling/plakat
modeline: " vim: set spl=nb: "
---

# Varslingsplakat

Vedtatt på styremøte 10.06.2025

---

# Varsling i {{ site.full_name }}

{{ site.full_name }} (heretter FUI) skal være en trygg forening hvor den enkeltes integritet og grenser respekteres. Vi tar avstand fra alle former for diskriminering, trakassering og mobbing. Hos oss må alle følge retningslinjene våre, vedtak og norsk lov. Dersom du opplever noe som strider mot våre retningslinjer vil vi at du varsler. Når du varsler får vi muligheten til å gjøre noe med det som har skjedd, og hindre at det skjer igjen. Derfor er det viktig for oss at du varsler!

## Hva er et varsel?

Å varsle er å gi beskjed om skadelige, farlige, uetiske eller straffbare hendelser. Alle medlemmer, tillitsvalgte eller andre som har informasjon om kritikkverdig forhold kan varsle.

## Hva kan jeg varsle om?

Du kan varsle om noe som du har opplevd selv, har skjedd med andre, du har blitt fortalt eller du har sett, som du mener er uetisk eller ulovlig.

Du kan varsle uansett om personen som har opplevd noe, eller den som er mistenkt, er medlem eller deltaker i aktiviteter FUI arrangerer. Du kan si ifra om en hendelse du eller andre har opplevd som ikke er greit i FUI.

Eksempler på kritikkverdige forhold som du burde si ifra om:

- Brudd på foreningens retningslinjer
- Lovbrudd
- Mobbing, seksuell trakassering, overgrep, rasisme eller diskriminering
- Økonomisk mislighold og korrupsjon

## Hvordan varsler jeg?

Du kan varsle på flere måter, både skriftlig og muntlig. Beskriv det som har skjedd så nøye du kan. Varsel kan sendes til leder i FUI, eller dersom varsel gjelder leder, kan man varsle til nestleder. Vi anbefaler å varsle til personlig UiO-mail eller FUI-mail, til leder eller nestleder, som kan finnes her: https://ififui.no/fagutvalget/  Det er mange som synes det er vanskelig å varsle. Du kan alltid be om hjelp fra en venn, SiO Foreninger, Studentombudet eller andre.

Det er mulig å varsle anonymt, men det er viktig å være klar over at det kan være vanskelig for foreningen å få nok informasjon til å kunne gå videre med saken. Er du usikker; det er alltid bedre å varsle anonymt enn å ikke varsle.

## Hva skjer når jeg har varslet?

Du vil innen rimelig tid bli invitert til et møte med de som skal behandle varslet ditt. Du vil få vite hvem som kommer og hvilken rolle de har. I møte vil de forsikre seg om at de har forstått varslet riktig, de kan stille oppfølgingsspørsmål og du kan utdype. Du kan ha med deg noen i møte. Det skrives referat fra møte som du får se.

Omvarslede innkalles også til eget møte der hen får fortelle sin opplevelse av hendelsen. Varslingsutvalget vil forsøke å få klarhet i hva som har skjedd og om det som skjedde kan være et brudd på norsk lov eller foreningens retningslinjer. Ved mistanke om brudd på norsk lov skal saken meldes til politiet som da vil etterforske og avgjøre. Ved brudd på interne retningslinjer vil vedtektene diktere sanksjons- eller eksklusjonsvedtak. Varslingssaker vil alltid bli behandlet fortrolig.

Mens saken håndteres vil varslingsutvalget holde deg oppdatert om hva som skjer. Alle parter i en varslingssak vil få tilbud om oppfølging.

Dersom du mener det har blitt gjort feil i prosessen, eller sanksjonen ikke står til hendelsen, kan du klage. Les mer om klagemulighet i «retningslinjer for håndtering av varslinger».

## Vil du vite mer?

Les dokumentet for håndtering av varsler for hvordan varslingssaker håndteres steg for steg
